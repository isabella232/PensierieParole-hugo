+++ 
draft = false
date = 2020-04-04T19:09:59+02:00
title = "La corsa, il senso di benessere che mi manca"
description = "Quando uno sport viene demonizzato"
slug = "" 
tags = ["corsa", "personale", "quarantena"]
categories = ["scrittura"]
externalLink = ""
series = []
+++
La corsa è uno sport a cui mi sono avvicinato piano piano, con il tempo.
Mi ha sempre affascinato, già anni fa quando ho letto _*"L'arte di correre"*_ di Murakami ero stato colpito un po dalle geste di questi "super uomini" in grado di percorrere distanze che la gente normale percorre in auto o con i mezzi pubblici non solo _*a piedi*_ per per giunta **di corsa**.

Un prodigio.

Poi per lavoro ho incontrato gente che corre, gente che ha percorso maratone e altro e che sentivo più calma, rilassata, non solo in forma fisicamente ma anche mentalmente.
Così iniziai a correre. All'inizio fu una cosa oserei puerile, tornavo a casa orgoglioso dei miei 2km a 7.35 (si chi corre conta i minuti al chilometro e non il tempo totale, a meno che non si faccia una gara).

Ero sfinito.

Mi dicevo che 5km fossero un buon traguardo, che in fondo a me di quelle corse lunghe e sfiancanti non interessava, che erano per gente masochista o altro...

Poi è morto un collega, il povero C.

Vidi la moglie e le figlie, capii che non era normale camminare per 2000 passi al giorno, che il corpo aveva bisogno di più.
Iniziai a documentarmi a capire come correre, perchè e come allenarmi.
Iniziai a superare i 5km e poi i 10... insomma inziai a correre dai 45 minuti all'ora ed un quarto e più correvo e più mi piaceva!

Ne è nato una sorta di passione, magari ancora amore no perchè sono un principiante, ma di sicuro è una passione.
Correndo e capendo molto di più il mio fisico e il gesto atletico sono migliorato e i miglioramenti sono sempre un ottimo motivatore.

Sono un corridore amatoriale, semplice. Ma proprio prima di questa faccenda del corona virus avevo pensato di iscrivermi ad una mezza maratona, per mettermi alla prova con tabelle di allenamento, tempi... insomma un impegno serio che non fosse la corsa del sabato e della domenica!

Poi arrivò la domicilizzazione forzata...

All'inizio (quando si poteva) ho fatto un paio di corsette, la gamba c'era, il fiato pure e i tempi erano interessanti ma ora non corro da quasi un mese e mi manca.

La cosa che mi dispiace di più è che i _*runners*_ sono passati per essere gli untori e questo mi dispiace. Per me la corsa è stare al contatto con la natura, vivere all'aria aperta, soffrire un po' per stare (molto) meglio dopo...

Ci saranno di certo pure gli invasati, i _*fuorilegge*_ e chi non capisce il rispetto per gli altri, ma correre e buona parte dei runners non sono così.

Vivo in un paesino, vicino a casa mia c'è una pista ciclabile e sarebbe bello correre la sera o al mattino presto, in solitaria.

Ultimamente si sta mettendo in dubbio anche il limite del metro di distanza tra le persone, se fosse così non solo correre ma anche far la spesa sarebbe rischioso, per non parlare di ritirare il pacco che ti consegnano a casa o incrociare un vicino di casa sulle scale, per chi abita in condominio.

Insomma, in questo periodo di _*reclusione*_ un po' di sport penso farebbe bene non solo a me, ma anche a tutti coloro che sono chiusi in casa tra _*smartworking*_, famiglia, telegiornali e brutte notizie.

Purtroppo non siamo isole e viviamo (giustamente) in una società con altre persone e bisogna rinunciare a qualcosa, specie nel periodo che stiamo affrontando. Ci sonole persone più sfortunate di noi che hanno contratto il virus e degli eroi che lo combattono quotidinamente.

La corsa è una bella passione e sicuramente fa bene, ne parlerò ancora nei prossimi post ma per il momento: **#iorestoacasa!**

a presto

K.
