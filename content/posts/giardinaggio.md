+++ 
draft = false
date = 2020-04-14T11:49:03+02:00
title = "Rifare il prato, un'attività che non pensavi di fare ma che in quarantena..."
description = ""
slug = "" 
tags = ["quarantena", "pensieri", "giardino"]
categories = ["scrittura"]
externalLink = ""
series = []
+++
In questi giorni mi sono dedicato al prato.
Ho un piccolo giardino e ho deciso, visto il tanto tempo libero, di rinfrescarlo un po, affrontando un lavoro di rifacimento completo del prato.
La stagione è anche quella giusta e questo ha aiutato nella decisione, inoltre stare al sole e non al pc mi fa stare bene.

Ho iniziato passando un piccolo motozappa elettrico su tutto il prato, il terreno era duro ed ondulato e farlo a mano sarebbe stato gravoso e anche a rischio di infortuni.
Lo strumento è efficace ma salta tra le mani come un piccolo cavallo imbizzarrito e non è proprio comodo da usare, tuttavia è efficace e, una volta presa la mano, dà dei buoni risultati.
Per sicurezza l'ho passato due volte, facendo un sacco di polvere ma anche ottedendo della terra finalmente facile da lavorare.

Una volta preparata la terra l'ho rastrellata e sistemata per renderla piana e rimuovere le tante erbacce (non ho potuto usare un diserbante prima ahimè). Finito questo lungo e meticoloso lavoro (povera la mia schiena!), ho messo del terriccio sopra la superficie ottenuta.
Purtroppo ne avevo di due tipologie diverse e ne ho acquistato un'altra ancora... lo shopping ai tempi del corona virus è così...

Devo dire che l'ultima è stata molto valida, il terriccio era soffice e un po sabbioso, facile da spargere sul terreno e da appiattire.

Finita questa ultima fatica (il terriccio è venduto in sacchi da 80 o da 35 litri, pesano dai 22 agli 11 kg!) si può finalmente seminare!

Ora viene il bello, sono ancora in attesa che i semi germoglino e sono anche un po in ansia per quello...

Normalmente bisognerebbe dopo la semina coprire i semi con altro terriccio ma, visto che ne avevo poco non l'ho fatto e ho lasciato tutto li... Formiche e uccelli non hanno attaccato tanto i semi ma non vedo nemmeno un germoglio, nonostante sia passata ormai una settimana quasi...

Spero di non aver buttato via tutto l'investimento e la fatica...

Ad ogni modo la fatica fisica, specie in questo periodo in cui non si può fare sport mi ha aiutato a scaricarmi e a rilassarmi... se poi riuscissi ad avere anche un giardino verde sarebbe splendido! Ora è nero (il colore del terriccio), cosparso di tanti puntini bianco giallastri che sembrano chicchi di riso allungati (i semi dell'erba...).

Se avete suggerimenti sono ben accetti... tra l'altro ho avviato un altro progetto in parallelo, un piccolo orto per autoproduzione di verdura e ortaggi... qualche germoglio si vede... speriamo bene!

A presto

K.

