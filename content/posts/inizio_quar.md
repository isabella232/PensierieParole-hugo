+++ 
draft = false
date = 2020-04-05T17:06:52+02:00
title = "L'inizio di tutto"
description = ""
slug = "" 
tags = ["quarantena", "pensieri"]
categories = ["scrittura"]
externalLink = ""
series = []
+++
All'inizio sembrava una cosa passeggera.

In ufficio l'ultimo giorno ci siamo salutati come se ci fossimo dovuti rivedere da li a 2 settimane.
C'era timore, specie per quei due casi di polmonite sospetti, ma nulla lasciava presagire alla forzata reclusione che arrivò da li a qualche giorno...

Ormai è un mese e più che si sta a casa e il tempo scorre lento...

L'ufficio è un ricordo, che appare di tanto in tanto nelle lente e isteriche giornate di smart working e il passeggiare, lo stare insieme agli amici o semplicemente vedere dei luoghi diversi sembrano molto lontani.

Ora si parla di maggio o di giugno... siamo solo ad aprile e il tempo sembra scorrere lento, le preoccupazioni per la salute sono diventate preoccupazioni per l'economia, per la sicurezza...

Bisogna usare questo tempo per migliorare e migliorarsi, per imparare cose nuove e reinventarsi. E' più facile a dirsi che a farsi ma è vero e bisogna provare a ragionarci un po su, almeno una volta al giorno.

Con la primavera è più dolce stare a casa ma è anche più forte la voglia di uscire, di stare all'aperto, di passeggiare e correre nella natura.
All'inizio di questa emergenza alcuni di noi (me compreso) pensavano quasi che fosse una sorta di vacanza, un modo per staccare, godersi la casa, la famiglia, spendere il tempo in nuove cose o per migliorare nei propri hobby (ad esempio la corsa per me).
Con il tempo ci siamo resi conto che il ventaglio di possibilità si restringeva via via, che il mondo a cui avevamo pensato alla chiusura degli uffici o all'inizio dello smart working non esisteva più.

La domanda ora è: cosa succederà dopo? Intendo dire quando potremo uscire, quando (prima o poi) si potrà andare al lavoro veramente o uscire a più di 200m da casa propria. Serviranno mascherine? ci saranno limitazioni?

Meglio non pensarci troppo e cercare di stare calmi...

Consiglio di fare ginnastica, un po di sforzo fisico migliora l'umore e scaccia via i pensieri più molesti...

A presto

K.