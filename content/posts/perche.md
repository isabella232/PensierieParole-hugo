+++ 
draft = false
date = 2020-03-27T12:27:22+01:00
title = "Perché leggere un ennesimo blog?"
description = ""
slug = "" 
tags = ["quarantena", "pensieri"]
categories = ["scrittura"]
externalLink = ""
series = []
+++
Perché leggere un ennesimo blog?

Perché, mi chiedo, un internauta deve fermarsi a leggere le mie parole, non sono di certo le uniche nel web, nè sono di qualche personaggio famoso...
Forse sarà un atto di vanità o di superbia, tuttavia sento di dover scrivere, indipendentemente dal fatto che abbia un seguito o no...

Forse anche tu ti stai annoiando e giri per internet, cercando qualcosa da leggere o delle impressioni. Ecco voglio solo comunicare le mie impressioni e sensazioni, niente di più. Interesserà a qualcuno? non lo so. Piaceranno? chissà.
Al momento non sto usando Twitter per pubblicizzare questa pagina e per magari attrarre eventuali lettori... vediamo cosa accadrà, ma non escludo di farlo nei prossimi giorni.

Oggi il tempo non è bello, pioviggina, non fa nè caldo nè freddo e questa cosa mi crea ancora più noia.
In questo periodo di reclusione forzata la noia è una compagna costante.
Nonostante non sia solo in casa, nonostante sia con "i miei cari", la convivenza forzata è difficile da reggere.
Ci vorrebbero più spazi, più distrazioni, più luoghi...
Non viviamo nello stretto, ma nessuno di noi è abituato a vivere così a stretto contatto per così tanto tempo...
La "vacanza" senza scopo, senza fine, senza meta può essere snervante, può farti perdere di vista cosa è importante. Perdi tempo in cose stupide, non lo dedichi a chi ha bisogno di te... 
Apri mille progetti e poi li richiudi...

A volte mi manca il silenzio, sebbene le città e i paesi non siano stati così silenziosi da tempo immemore. Il silenzio ricercato è ben diverso da quello imposto, così come l'isolamento volontario è diverso dalla reclusione.

Spero che domani sia un giorno più bello, vorrei sentire il sole sulla pelle, godermi l'aria fresca di fuori e magari sentire gli uccelli cinguettare...

A presto

K.
