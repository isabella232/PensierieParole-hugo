+++ 
draft = false
date = 2020-04-08T15:18:29+02:00
title = "Lo smart working in quarantena"
description = ""
slug = "" 
tags = ["quarantena","pensieri" ]
categories = ["scrittura"]
externalLink = ""
series = []
+++
Questo periodo di quarantena è caratterizzato lavorativamente da questa parola **_smart working_**.

Non è come lavorare in ufficio, non è come lavorare da casa mentre gli altri sono in ufficio...

Tu lavori da casa e cerchi di lavorare con altra gente che è a casa!

Fin qui non sarebbe male, ci sono centinaia di professionisti che lavorano in questo modo, peccato che a casa ci sono **TUTTI!**

Quindi ognuno di noi si destreggia tra coniugi, coinquilini, figli, animali domestici, parenti, corrieri che consegnano la spesa a casa...
Senza pensare allo smaltimento ferie e permessi, che viene interrotto da telefonate: "Scusa lavori? disturbo? E' una cosa veloce..." o mail urgenti sullo smartphone.

Insomma un caos nel caos, che stressa un po tutti, alle prese con la spesa, i compiti dei figli, orginare e pulire casa ecc...


La morale è che i ritmi sono saltati.


Chi leggerà queste note (*chissà*) a distanza di tempo protrebbe dire: "vabbè eravate in una specie di vacanza lunga, che ti importa dei ritmi".

Non è proprio così... nel senso che lo smart working prevede un orario dichiarato ma non è lo stesso per tutti e il calendario delle presenze dello smart working non è lo stesso per tutti i dipendenti della mia azienda e, se ci metti i fornitori, i clienti e tutto il mondo esterno ovviamente non ci sarà mai un giorno che vede tutti realmente non lavorativi. Se poi includi gli impegni di una famiglia, le riunioni del coniuge per il suo lavoro, le sue telefonate, le lezioni smart dei figli, i loro compiti e le spiegazioni da dargli, più le correzioni... beh ***la giornata è piena*** al 100%!

Da una parte mi mancano i viaggi in auto, gli ascolti dei miei podcast preferiti (magari farò un post nei prossimi giorni), il tempo fisico dello spostamento dal lavoro a casa e viceversa, per rigenerarsi, per staccare, per accrescere la voglia di stare in famiglia.

Ora a volte devi solo alzare la testa per passare da impiegato a maestro, da responsabile a genitore o marito... non è facile gestire un cambio così rapido in così poco tempo e così tante volte al giorno!

Al lavoro ci sono interruzioni, contrattempi, colleghi che ti piombano alla scrivania o ti placcano in corridoio con urgenze o presunte tali, ma è un ambito lavorativo, puoi chiedere per cortesia di ripassare o gestire la richiesta tra adulti in modo professionale.

A casa tutto questo si incasina con i rapporti, la convivenza forzata e l'isolamento, che dopo più di un mese diventa sempre più pressante, claustrofobico, ansiogeno. L'ansia non è tanto per la salute ormai ma proprio per il fatto di stare in cattività, di non vedere gente, di non poter scaricare lo stress naturale o quello generato da questa situazione in qualche modo _esterno_ da qui.

Come sempre però lamentarsi è facile ma bisogna vedere anche il lato positivo.

Senza _smart working_ tutto questo isolamento sarebbe probabilmente molto più pesante, più noioso. Forse avrei curato di più il giardino o messo a posto casa in maniera diversa ma essere impegnati è secondo me alla base per mantenere un approccio mentale legato al presente, al mondo esterno, focalizzato su uno scopo che non sia _cosa mangio oggi? riuscirò a fare la spesa? ma quando potrò uscire?_

Ovviamente non c'è solo il lavoro ed il problema più grande per chi fa questo tipo di attività è riuscire a bilanciare lavoro e vita privata, svago e dovere.

Io riesco abbastanza a gestirmi e fare ginnastica mi aiuta a scaricarmi nelle giornate con più stress, quando sono forzato davanti ad una webcam per ore, fermo, seduto, senza la possibilità di alzarmi, parlare con qualcuno, prendermi un caffè.

Della ginnastica parlerò in un prossimo post ma le video chiamate sono veramente pesanti...

Tutti noi facciamo riunioni o vediamo persone nella vita reale, probabilmente ci comportiamo non sempre bene, penso alla postura, all'abbigliamento, al linguaggio del corpo per non dire altro :). La webcam però ti mette in risalto, ti fa vedere come sei, inoltre lo fa in un ambiente privato, casalingo. Fai entrare occhi più o meno estraei a casa tua. Magari non hai messo su quel quadro che lasci appoggiato sul mobile da mesi, dietro di te hai quello stendino che volevi ritirare ma stamattina hai ritardato la sveglia di quei dannati 8 minuti, oppure ti chiamano per una _web conference_ non pianificata e non ti sei fatto la barba!

Insomma... lo smart working è un bel casino! certe volte vorrei tanto starmene sul divano a poltrire, leggere un libro, scrivere sul mio blog o a lavorare sui miei progetti casalinghi e non, ma in fondo è il sale di queste giornate passate nelle mura domestiche. Riesce a darmi e a darci una parvenza di normalità, di contatto con l'esterno e una sorta di _traccia_ in queste giornate tutte uguali.

A presto

K.