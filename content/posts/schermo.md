+++ 
draft = false
date = 2020-04-23T22:39:51+02:00
title = "Scrivere, a volte serve un buon strumento"
description = "tanti strumenti per scrivere"
slug = "" 
tags = ["quarantena", "pensieri"]
categories = ["scrittura"]
externalLink = ""
series = []
+++
Scrivere...
Se pensi che Steven King ha iniziato su una macchina da scrivere o addirittura su carta, che tutti i grandi scrittori del passato usavano carta e calamaio e che oggi abbiamo strumenti strabilianti avere il problema di come scrivere può sembrare folle.

Purtroppo però non sempre è così o almeno non per me.

Ho iniziato a scrivere di più sul blog da quando ho acquistato un nuovo pc, non è un iMac super figo o un ultrabook super performante ma ha due cose che cercavo da tempo: un buono schermo con una bella definizione ed è leggero e compatto.

Scrivere è diventato più piacevole, lo strumento è diventato più docile e persino quasi da coccolare, da trattare con cura e da accarezzare con i polpastrelli, oltre che da tenere più ordinato.

Sto cercando di scrivere con più regolarità e in modo più strutturato, quando non scrivo piccoli pensieri qui scrivo un racconto o forse un romanzo, non lo so ancora.

Sto cercando di crearmi uno spazio e un tempo per scrivere di seguire i consigli di chi ne sa più di me. Sto ascoltando un podcast di scrittura creativa (grazie [Libroza](https://libroza.com/podcast/)) e ho una lista di libri da leggere sull'argomento.

Steven King nel suo *"On Writing"* dice che bisogna ricavarsi un momento e uno spazio, al momento non ho definito nè l'uno nè l'altro ma il mio pc è quando di più vicino allo spazio privato che io abbia trovato.

Vi sono poi i modi, mi piace molto scrivere con *Visual Studio Code*, perchè? è essenziale.
Non ha fronzoli, tasti, formattazioni, impaginazioni ecc... scrivo e se voglio formatto utilizzando i [codici Markdown](https://github.com/adam-p/markdown-here/wiki/Markdown-Cheatsheet).

Per aiutarmi a prendere appunti durante la giornata e non solo sulla scrittura ho scoperto [Joplin](https://joplinapp.org/) (si proprio come Janis, la cantante). E' un altro software essenziale, supporta il markdown, si sincronizza in cloud (quindi posso avere sempre le mie note con me ma nel rispetto della privacy) ed ha anche una app.

Infine sto provando ad usare Bibisco per il libro, sembra avere una buona potenzialità in termini di supporto alla stesura dei testi, degli intrecci e soprattutto dei personaggi.

Ho un po di idee in testa ma non ho ancora affinato il tutto, qualcosa emerge ma è come se si rivelasse a me in modo sfuocato, parziale. Come quelle cose che vedi in mare nell'acqua un po profonda, capisci che c'è qualcosa ma non sai bene cosa sia, può essere un piccolo tesoro o una busta di plastica...

Cosa sarà lo scoprirò, nel mentre la scrittura mi sta aiutando a passare qualche momento durante la giornata e forse a scoprire qualcosa in più di me stesso.

A presto

K.
