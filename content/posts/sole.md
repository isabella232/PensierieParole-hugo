+++
title = "Un po' di sole fa bene all'umore"
date = 2020-03-29T18:35:17+02:00
draft = false
description = ""
slug = "" 
tags = ["quarantena", "pensieri", "libri", "corsa"]
categories = ["scrittura"]
+++
Finalmente dopo un po di pioggia è un uscito l'agognato sole.
Sembra una banalità, una cosa da poco, ma quando sei chiuso in casa la possibilità di uscire nel piccolo giardino e sentire il sole sulla pelle fa la differenza.
Ne ho approfittato per lanciarmi in una nuova avventura, l'orto.

Mai pensato di fare un orto in vita mia prima d'ora...

Tuttavia, sarà la noia, sarà l'ansia da cibo che ci prende... ho deciso di iniziare.

Per farlo sono partito da dissodare un pezzo di terra di circa 2 metri per 60 centimetri. Si lo so è poco ma il giardino non è enorme ed al momento siamo in fase di test...

Ad ogni modo, per dissodare la terra ho affondato la piccola vanga che ho per circa 5-10 centimetri nel terreno, sollevandolo un poco e facendo così delle strisce orizzontali. Dopo a mano o aiutandomo con una piccola paletta a mano ho rivoltato le singole strisce, che segnavano in modo orizzontale il mio piccolo orto rettangolare.

Una volta dissodato, ho usato un rastrello per ridurre finemente la terra, renderla il più pianeggiante possibile e soffice.
L'ultimo tocco è stato il telo protettivo da stendere sopra, ben fissato grazie a delle specie di grosse graffette in acciaio, ovviamente a forma di grande "U".

Durante l'operazione di rastrellatura ho raccolto un po di terra in eccesso e l'ho messa in un secchio, ho poi setacciato la terra e messa in piccoli vasi o bicchieri di plastica, a cui ho praticato un piccolo foro in basso.
Lì ho messo 3 o 4 semi di vari ortaggi, pomodori, carote, insalata, radicchio, eccetera... Non so cosa crescerà ma nel dubbio ho bagnato tutto e attendo! :)

Ho iniziato a leggere "La Peste" di Camus, è incredibile come la fine del primo capitolo fotografi la leggerezza con cui abbiamo gestito il Corona virus (o Covid-19, non ho mai capito quale sia la descrizione più corretta). Evidentemente l'animo umano è innatamente non propenso a pensare al cigno nero e quando ci si imbatte non lo riconosce.
Questo mi ricorda proprio il libro "Il Cigno Nero" di Taleb... magari potrebbe essere oggetto di un prossimo post!

Mi manca molto la corsa, non posso non pensare che con questo tempo mi sarei allenato bene per quella mezza maratona che avevo in mente... 
Da domani ricomincia il brutto tempo, probabilmente scriverò di più... 
Vi terrò aggiornati o, più probabilmente, aggiornerò la mia cronaca e basta, fosse anche solo per me.

Buona serata

K.
